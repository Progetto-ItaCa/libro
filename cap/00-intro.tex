\chapter{Quattro preludi categoriali}\label{cap_preludi}
\Todo{(Questa è l'introduzione che abbozzai anni fa, la metto qui solo per esporla alla vista e ne parleremo seriamente solo verso la fine)}
La teoria delle categorie è una parte della matematica molto giovane se confrontata con il calcolo differenziale, utilizzato da secoli; è certamente una fanciulla quando viene posta a fianco di alberi antichi come la geometria e la logica, che sotto varie forme si sono sviluppate lungo i millenni. La teoria delle categorie è apparsa rapidamente nel panorama della matematica del ventesimo secolo, e nello spazio di pochi decenni si è incredibilmente espansa (i suoi concetti fondamentali sono stati introdotti da Samuel Eilenberg e Saunders Mac Lane in \cite{gtone}, nel 1945; i due credevano ingenuamente che quel loro articolo sarebbe stato `l'unico articolo di ricerca che sarebbe mai stato necessario scrivere su questo tema' \cite{maclane1988concepts}).

Tuttavia, durante gli ultimi tre quarti di secolo, due generazioni di persone\footnote{Chi ha in mano questo libro fa probabilmente parte della terza o quarta; noi che lo scriviamo, siamo appena appena più anziani.} hanno iniziato a riorganizzare con enorme vitalità l'insieme delle conoscenze della matematica moderna mediante questo linguaggio, fino a tentare l'ambizioso progetto di diventare un loro possibile fondamento.

Un modo di raccontare cos'è la teoria delle categorie è quindi questo: un altro tentativo di unificare la matematica grazie a poche, ricorrenti idee universali, `evidenti alla pratica quotidiana' della persona che lavora con la matematica.
\medskip

Fermarsi qui a raccontare la teoria delle categorie però tradirebbe parte della sua storia. Essa nasce infatti anche con un intento molto più concreto e squisitamente \emph{pratico}, che si può riassumere nel desiderio, da parte di chi l'ha inventata, di formalizzare la seguente situazione in cui ogni matematico che lavora, conscio o meno di ciò, si è trovato.
\begin{example}
	Sia \(A\) un anello commutativo e unitario; allora resta definita la mappa `determinante',
	\[\textstyle\det_A : M(A,2) \to A\]
	che manda una generica matrice \(2\times 2\) a coefficienti in \(A\), diciamo \(\begin{smat} a_{11} & a_{12}\\a_{21} & a_{22}\end{smat}\) in \(a_{11}a_{22}-a_{12}a_{21}\).
\end{example}
L'insieme delle matrici \(2\times 2\) a coefficienti in \(A\) è in un senso evidente ottenuto `in funzione' di \(A\), perché è costruito a partire dalle quaterne di elementi di \(A\); in più, le varie `componenti' \(\alpha_A\) `variano con continuità' al variare di \(A\), ossia tutte le funzioni \(\det_A\) sono definite alla stessa maniera, non importa quale sia l'anello \(A\) in questione. La specifica delle funzioni `determinante' è \emph{polimorfa} in \(A\), ossia si può pensare (in modo impreciso, ma evocativo) come una funzione di tipo
\[\textstyle\forall A \text{ anello} : \det_A : M(A,2) \to A\]
che ad ogni \(A\) `assegna' una funzione dall'insieme delle matrici \(2\times 2\), a ingressi in \(A\), verso \(A\).

In più, la seguente proprietà vale: se \(f : A\to B\) è un omomorfismo di anelli commutativi e unitari, la composizione di funzioni
\[\xymatrix{
	M(A,2) \ar[r]^-{\det_A}& A\ar[d] \\
	& B
	}\]
definita da \(M\mapsto f(\det_A(M)) = f(a_{11})f(a_{22})-f(a_{12})f(a_{21})\) è uguale alla composizione di funzioni
\[\xymatrix{
	M(A,2) \ar[d]_{M(f,2)}&  \\
	M(B,2) \ar[r]_-{\det_B} & B
	}\] (\(M(f,2)\) `applica \(f\) ad ogni ingresso' della matrice \(M\)) definita da \(M\mapsto \det_B \begin{smat} f(a_{11}) & f(a_{12})\\f(a_{21}) & f(a_{22})\end{smat}\); in altre parole, è possibile organizzare le due possibili composizioni coincidenti in un diagramma quadrato/rettangolare,
\[\xymatrix{
	M(A,2) \ar[d]_{M(f,2)}\ar[r]^-{\det_A}& A\ar[d] \\
	M(B,2) \ar[r]_-{\det_B} & B
	}\]
e si dice, quando i due `percorsi' che uniscono il vertice in alto a sinistra con quello in basso a destra danno luogo alla stessa funzione, che il diagramma `commuta' o `è commutativo'.

Ciò che i matematici della prima metà del ventesimo secolo iniziarono a notare è che costruzioni del genere sono tutto tranne che rare; spesso, la specifica di un problema o di una costruzione matematica porta a definire una famiglia di funzioni
\[\alpha_A : FA \to GA \]
dove \(FA,GA\) sono insiemi `costruiti in termini' di un altro insieme \(A\) (esiste una \emph{funzione} \(F(\_)\) che assegna ad \(A\) l'insieme \(FA\)).

Si può poi richiedere che quando la corrispondenza \(F : A\mapsto FA\) prende \(A\) come parametro, ed è definita in modo da indurre una funzione \(u' : FA \to FB\) per ogni \(u : A \to B\), e altrettanto è vero per la corrispondenza \(A\mapsto GA\), le varie \(\alpha_A, \alpha_B,\dots\) sono `compatibili' con le \(u\), cioè si assemblano in un quadrato%: significa che, per ogni \(u\) come sopra, la composizione di funzioni
\[
	\vcenter{\xymatrix{
			FA\ar[r]^{u'}\ar[d]_{\alpha_A} & FB\ar[d]^{\alpha_B} \\
			GA \ar[r]_{Gu} & GB
		}}
\]
commutativo; esempi di corrispondenze \(F(\_)\) e \(G(\_)\) del genere sono abbondanti e si dicono \emph{funtori}; l'insieme di tutte le \(\alpha_A,\alpha_B,\dots\) si dice una \emph{trasformazione naturale} tra due funtori.

Bisogna essere matematici o matematiche di una certa esperienza per notare come una congerie di esempi particolari di questa costruzione sia astraibile a un concetto generale. Senza dubbio, anche ad un occhio allenato, questa definizione non appare immediata: quale fenomeno stiamo cercando di catturare esattamente? Cosa significa poi definire un insieme `in termini' di un altro? Come sono stati ottenuti \(FA,GA\)? Perché questa condizione è comune nella pratica? Non è chiaro quali siano degli esempi di funtore, perché abbiamo disegnato un quadrato, e non, ad esempio, un pentagono o una stella?

Sta di fatto che la nozione di \emph{naturalità} (la `buona dipendenza' delle \(\alpha_A\) dal parametro \(A\)) si nasconde in ogni angolo della pratica matematica. Forse anche per questo, essa è per lungo tempo sfuggita a una formalizzazione matematica precisa,\footnote{Kr\"omer parla in \cite{kromer} di `esempi non problematici': i ritardi nell'introduzione di alcuni centrali concetti matematici sono talvolta dovuti al fatto che gli esempi noti sono \emph{troppo banali} per necessitare la ricerca di un concetto generale ad essi sottostante. [...] [Negli esempi non problematici] ciò significa che [...] il concetto generale non spiega nulla di particolare (piuttosto, è il concetto generale stesso a essere spiegato dall'esempio particolare).} e in effetti ha costretto Mac Lane ed Eilenberg a definire preliminarmente gli altri concetti su cui riposa: quello di \emph{funtore}, per spiegare cosa sia la corrispondenza \(A\mapsto FA\), e quello di \emph{categoria}, per spiegare quale tipo di struttura possiedano il dominio e il codominio di questa corrispondenza.

In effetti, non è subito chiaro quale regola\footnote{In quale senso cioè \(FA\) sia producibile mediante `operazioni elementari' a partire da \(A\): quante ne esistono, e come sono definite? Il prodotto cartesiano di insiemi è una di queste operazioni? E costruire l'insieme di tutte le funzioni \(A\to A\) dipende da \(A\) in che modo esattamente?} assegni ad \(A\) un `nuovo' insieme \(FA\), né è chiaro in quale senso esattamente la `compatibilità' di cui sopra, soddisfatta dalle \(\alpha_A\), si possa spiegare; è possibile costruire molti esempi (ne vedremo centinaia in questo libro, e molti altri sono stati omessi per motivi di spazio), ma non è chiaro quali regole ne permettano la generazione. Per così dire: per un insieme di funzioni \(\alpha_A : FA \to GA\), `quanto è naturale essere naturale'?

\medskip
Con pazienza, durante i vari capitoli di questo libro, risponderemo a queste domande essenziali, e molte altre.

\medskip
Vale la pena indulgere, ora, in una nota terminologica; le parole \emph{categoria} e \emph{funtore} sono dei prestiti storici da aree dello scibile umano antiche e piuttosto illustri. Per quanto riguarda la prima, Mac Lane prese in prestito il nome dalle categorie aristoteliche o kantiane; per Aristotele \cite{Barnes2014-wz} una \emph{categoria} è un attributo dell'essere, qualcosa che può essere affermato su di un ente; tali categorie erano dieci, per noi saranno un po' più numerose: chi legge deciderà da sé se questo è un bene o un male.

La parola \emph{funtore}, invece, è invece attestata per la prima volta nel lavoro di Tadeusz Kotarbi\'nski \cite{kotarbione}, filosofo polacco che visse quasi un secolo (\(*\)1886-\(\dag\)1981), e Rudolf Carnap \cite{carnappio}, dove viene definito come una `\emph{corrispondenza che agisce su un insieme di frasi in una grammatica, eventualmente alterando la loro struttura, ma preservando le relazioni che sussistono tra gli elementi delle frasi}' (si veda anche Curry \cite{Curry1961SomeLA} dove i funtori vengono definiti, appoggiandosi a \cite{kotarbione}, come operatori che agiscono sulle frasi del linguaggio per formarne altre; nel linguaggio giocattolo dei sami, teteli e tanteti che Curry inventa in \cite{Curry1961SomeLA} il sufisso \({\_}_1b\) e l'infisso \({\_}_1 c {\_}_2\) agiscono come funtori sulle stringhe di simboli).

\medskip
In questo preciso senso il prestito terminologico ha senso: la matematica è un linguaggio, si sente ripetere ovunque; allora un funtore è una regola che trasforma alcuni componenti fondamentali \(A,B,C,\dots\) del linguaggio \(\mathcal{L}\), eventualmente alterando la loro struttura interna, ma preservando le \emph{relazioni} che sussistono tra quelle componenti e l'esterno.
\begin{figure}
	\begin{center}
		\begin{tikzpicture}
			\fill[rounded corners, gray!40] (0,0) rectangle (3,4);
			\fill[rounded corners, blue!20] (4,0) rectangle ++(3,4);
			%--
			\node[fill=white,inner sep=1mm,circle, draw, font=\small] (A) at (1,1) {\(A\)};
			\node[fill=white,inner sep=1mm,circle, draw, font=\small] (B) at (1,2.75) {\(B\)};
			\node[fill=white,inner sep=1mm,circle, draw, font=\small] (C) at (2.25,2) {\(C\)};
			\begin{scope}[xshift=4cm]
				\node[fill=white,inner sep=1mm, draw, font=\small] (A') at (1,1) {\(C'\)};
				\node[fill=white,inner sep=1mm, draw, font=\small] (B') at (1,2.75) {\(B'\)};
				\node[fill=white,inner sep=1mm, draw, font=\small] (C') at (2.25,2) {\(A'\)};
			\end{scope}
			\draw[->] (A) |- ++(4,-.5) -- (A');
			\draw[->] (B) |- ++ (4,.5) -- (B');
			\draw[->] (C) -- (C');
			%--
			\draw[-latex,gray] (A) -- (C);
			\draw[-latex,blue!60] (A') -- (C');
			\draw[-latex,gray] (A) to[bend left] (B);
			\draw[-latex,gray] (B) to[bend left] (A);
			\draw[-latex,blue!60] (B') -- (A');
		\end{tikzpicture}
	\end{center}
	\caption{\Todo{captione}}
\end{figure}
Le componenti \(A,B,C,\dots\) però ora non sono parte del discorso in un linguaggio naturale; sono `elementi' di una collezione --spesso gigantesca: \emph{tutti} i gruppi, \emph{tutte} le varietà differenziabili, senza eccezione-- \(\mathcal{L}\), che si chiamerà una `categoria'.

Carnap definisce un funtore come una relazione funzionale tra linguaggi, che `preserva l'analisi logica'; per noi, un funtore è una relazione funzionale tra linguaggi, che preserva, in qualche modo da determinare, le relazioni che sussistono tra le loro diverse parti.

In questo senso la nozione data da Mac Lane ed Eilenberg in \cite{gtone} stava fondando un approccio \emph{relazionale}, dinamico, alla costruzione e alla comprensione degli oggetti matematici: le strutture non esistono di per loro, ma in una rete di relazioni, separate dalle quali esse sono incomprensibili, o comprensibili con maggiore fatica intellettuale.\footnote{H. Poincaré, il nonno della teoria delle categorie, disse che `la matematica non è solo un insieme di teoremi, così come una casa non è solo un mucchio di mattoni'. In maniera un po' più poetica (si veda il testo di Cook \cite{Cook1977-ry}) nella mitologia vedica, quando Indra immagina il mondo lo costruisce come una ragnatela o rete, in ciascuno dei cui nodi viene posto un gioiello; ogni \emph{dharma}, cioè ogni concetto sensibile o immaginabile, passato presente o futuro, è un nodo in questa rete, e la superficie di ciascun gioiello riflette ogni altro, cosicché ogni cosa che esiste implica tutte le altre (secondo il principio detto \emph{pratītyasamutpāda}, letteralmente traducibile come \emph{mutua produzione condizionata}).

	Il libro che leggete ora non è il luogo adatta ad approfondire la questione dal punto di vista storico o filosofico (e ancor meno lo è questa introduzione); chi legge consulti \cite{marquis, kromer} per dei testi introduttivi sulla storia della teoria delle categorie --apprenderà lì che la teoria delle categorie ha molti precursori, che si possono far risalire molto più indietro nel tempo del 1945, anno della pubblicazione di \cite{gtone}. Un esempio su tutti, il cosiddetto \emph{programma di Erlangen} proposto da Klein in una famosa prolusione del 1872, \cite{Klein1893}.}

\medskip
Lo scopo di questa introduzione non è delineare una storia completa della teoria delle categorie; chi legge troverà nel libro di Kr\"omer \cite{kromer} un esempio già insuperabile, che è pienamente un testo \emph{di matematica}. La teoria delle categorie è ubiquitaria in ciò che la logica, l'algebra, la geometria moderna è stata dal secondo dopoguerra, tanto che è inestricabile dalla storia della matematica del ventesimo secolo, che è vasta e ancora in via di definizione; delineare questa storia non compete certamente a noi che la stiamo vivendo.

Il punto che vogliamo rendere esplicito qui ed ora è solo che fare della teoria delle categorie una disciplina eminentemente astratta, che mal tollera motivazioni concrete dietro le definizioni --tali motivazioni sono sempre radicate nell'esperienza sensibile, solo talvolta un po' meno direttamente-- tradisce completamente la verità storica. Sebbene occupata da faccende estremamente più prosaiche, la prima metà del ventesimo secolo ha intuito una unità fondamentale dietro le strutture della matematica (si pensi alle congetture di Weil \cite{}, considerate l'apice del sincretismo matematico, ponendo problemi che attingono ai linguaggi più disparati, come la teoria dei numeri, la geometria aritmetica, l'analisi complessa e la topologia algebrica; una visione unificata, e la conquista di queste profonde congetture, è stata possibile \emph{anche} grazie al linguaggio delle categorie).
Perciò, all'esatto contrario del pregiudizio comune, lo spirito che ha animato la teoria delle categorie è quello di una comunità di matematici che hanno tentato indefessamente di spiegare in termini di pochi concetti essenziali la natura e il comportamento di costruzioni matematiche che a prima vista erano del tutto scorrelate tra loro: è stata edificata secondo scelte stilistiche che nella loro apparente ingenuità (`non importano gli enti in studio, bensì le maniere in cui essi si relazionano'; `alcuni oggetti matematici esistono e sono unici'; `la trasformazione più importante di tutte è quella che non fa nulla') hanno dato numerosi frutti.

\medskip
Senza nessuna pretesa di completezza o di autorità, proviamo a descrivere quali sono queste idee.
\begin{itemize}
	\item Gli assiomi che fondano una teoria devono essere pochi e ben motivati, vuoi dall'esperienza sensibile, vuoi dal numero elevato di esempi vantaggiosi che \emph{quegli} assiomi, e non altri, riescono a descrivere. Al di fuori della teoria delle categorie, la teoria della misura è un esempio relativamente buono di questo tipo di ragione.\footnote{Un famoso teorico delle categorie, J. Bénabou, produce un `cattivo esempio' che riportiamo senza pretesa di essere letterali (e soprattutto senza voler offendere nessuno): per costruire l'insieme delle coppie ordinate \((a,b)\) a partire da due insiemi \(A,B\) è necessario, formalmente parlando, considerare l'insieme \(2^{2^{A\cup B}}\), per poi restringere il discorso alle coppie di una certa forma ben precisa: la coppia ordinata \((a,b)\) consta dell'insieme \(\{\{a\},\{a,b\}\}\). In particolare, per considerare il prodotto cartesiano \(\mathbf{N} \times \mathbf{N}\) di due copie dei naturali (insieme di cui \emph{certamente} vogliamo essere in grado di parlare), va considerato l'insieme \(2^{2^{\mathbf{N} \cup \mathbf{N}}}\): insieme che è gigantesco, e Bénabou definisce `aberrante' la pratica di doverlo considerare per parlare di un oggetto tanto semplice quanto quello che contiene le coppie \((15,18), (3,7), (12, 259)\dots\) In teoria delle categorie, invece, il prodotto cartesiano \(A\times B\) è definito in maniera molto più snella, e non meno rigorosa.}
	\item La matematica deve essere ispirata a un principio di ergonomia e modularità; deve essere relativamente semplice e intuitivo maneggiare gli enti che compongono una teoria, e deve essere chiaro come poter esportare alcuni suoi frammenti a un contesto diverso: che differenza c'è, in ultima istanza, tra un monoide, un anello, e un gruppo dove le operazioni di moltiplicazione e inversione sono continue rispetto a una topologia? In questo senso, la matematica deve essere ispirata a un canone simile a quello che orienta la scrittura di `buon' codice sorgente quando si programma. Tutti sono capaci di scrivere una funzione che calcola un fattoriale; già meno persone sono capaci di farlo tenendo d'occhio il costo computazionale, la leggibilità, la mantenibilità della teoria/libreria dove quel teorema/codice è immerso.
	\item Quando teorie diverse possiedono dei tratti comuni, esiste una spiegazione profonda, non accidentale, per questo. Lo scopo --o l'effetto-- di una parte piuttosto vasta di teoria delle categorie è stato di trovare questa spiegazione profonda, renderla evidente e cercare di portarla alle sue estreme conseguenze. Le applicazioni maggiori di questo principio si possono apprezzare in `discipline dalla natura altamente dialettica' (una locuzione rubata a \cite{lawvere1999profilo}, una lettura squisita che invitiamo chi legge a reperire ad ogni costo), come la geometria e la logica; ma abbondano anche gli esempi in algebra astratta (vedremo questa idea in azione proprio quando cercheremo di `spiegare' il motivo per cui tutti i teoremi di isomorfismo si somigliano tra loro).
	      % \item La matematica possiede un certo grado di auto-referenzialità: le teorie matematiche si possono apprezzare come un certo tipo particolare di oggetto matematico, che può essere compreso mediante il linguaggio matematico. Lungi dall'essere una fumosa affermazione filosofica, questa idea viene sostanziata mediante il linguaggio delle categorie.
\end{itemize}
L'opinione di noi che scriviamo è che questo punto di vista, al di là dei suoi meriti concreti, misurabili, confermi come lo scibile matematico sia alla portata di chiunque lo voglia cogliere, quando esso sia espresso in termini di pochi concetti fondamentali, con lo scopo di delineare cosa, all'interno delle verità del linguaggio, è una tautologia, e concentrare le proprie energie sul comprendere appieno ciò che non lo è.

Chi studia paga un prezzo all'ingresso, perché non deve solo imparare definizioni e teoremi e tecniche di calcolo, ma soprattutto un modo di pensare diversamente (e ripensare, e ripensare ancora, e continuamente mettere in discussione) cosa è la matematica nella sua totalità, e al contempo \emph{disimparare} alcune cattive abitudini impartite dall'insegnamento. Paradossalmente, la teoria delle categorie è elementare, ma suona incomprensibile all'inizio: o perché completamente tautologica, o perché completamente oscura, senza vie di mezzo. Dopo un po' di ostinazione (che non si può trasmettere nel discente, ma solo coltivare) ci si accorge però che i rudimenti del linguaggio categoriale rendono più semplice, veloce ed efficiente apprezzare la natura intima di definizioni molto diverse tra loro, nate per risolvere problemi diversi, e sviluppate in dialetti diversi. In una stanza occupata da dieci matematici, e nove parlano di cose in apparenza tutte diverse, il decimo, la decima, che sa la teoria delle categorie può \emph{forse} mostrare un filo conduttore comune ai discorsi degli altri.

Frequentare la matematica con questa ambizione ha un costo cognitivo non indifferente: una indole poliedrica, e poco affine alla specializzazione, aiutano ad apprendere lo spirito dietro molte definizioni; ma questa indole, senza delle abilità di risolutore di problemi, rende impossibile \emph{fare i conti} adoperando le definizioni apprese. Per imparare la teoria delle categorie si deve perciò fare \emph {anche la matematica di tutti gli altri} e trovare, in quest'ultima, le dinamiche dominanti che gli altri non hanno tempo, sensibilità estetica o vocazione per enucleare.

\medskip
Lo scopo del libro che avete in mano è anche colmare l'abisso che c'è tra idee profonde, di ispirazione filosofica, generaliste ed evocative, e la natura eminentemente pratica (e quindi frustrante, pedissequa, e quasi noiosa) del ragionamento matematico.

Ben più di certa cattiva divulgazione, noi crediamo che questo approccio riesca a mostrare che la matematica è `alla portata di tutti', e secondo noi colpendo certamente più al cuore di alcuni tentativi.

\medskip
Il libro nasce però anche con un fine molto più immediato: accompagnare un corso di teoria delle categorie che, durante l'anno accademico 2021-22 si è svolto online, su youtube, tenuto dal gruppo ItaCa (\url{https://progetto-itaca.github.io/pages/course.html}). Gli autori del libro sono i docenti di quel corso a cui abbiamo deciso di dare il nome collettivo di \emph{Outis} (\(O\tilde{\acute\upsilon}\tau\iota\varsigma\), Nessuno, è il nome con cui Ulisse ingannò Polifemo; ci piaceva, o meglio piaceva a uno degli autori, che questo libro fosse stato scritto da Nessuno).\footnote{Non menzionare nemmeno una volta i loro nomi sarebbe però irrispettoso; appaiono qui, quasi invisibili, una volta sola:
	Greta Coraglia, Jacopo Emmenegger, Enrico Ghiorzi, Francesca Guffanti, Fosco Loregian, Beppe Metere, Daniele Palombi e Paolo Perrone.}

Ci ha spinto a impegnarci in questa ulteriore fatica il fatto che, con poche eccezioni, agli atenei italiani manca un corso il cui argomento centrale sia la teoria delle categorie; abbondano i corsi che la derubricano a strumento, spesso della geometria o dell'algebra; ma ne danno una visione parziale perché è necessario introdurre in fretta delle costruzioni categoriali quando si approccia la geometria algebrica o la topologia moderna.

Manca, invece, un corso che `riordini' le nozioni matematiche di chi studia, unificandole sotto i pochi e fondamentali concetti della matematica strutturale. Questo è uno degli scopi concreto del libro che avete in mano.

Esso si rivolge primariamente a quattro tipi di persone:
\begin{itemize}
	\item \`E pensato in primo luogo per chi studia in una laurea in matematica e ha sentito parlare vagamente della teoria delle categorie; per svariati motivi, queste persone sono curiose di saperne un po' di più. Perciò vorremmo che sia di lettura facile e allo stesso tempo motivante riguardo alle idee fondamentali, affinche dia un'immagine fedele e accessibile della teoria, e invogli ad approfondire.
	\item In secondo luogo, qualcuno ad un livello anche più avanzato e con interessi diversi (altri rami della matematica o discipline `consumatrici' di matematica) che hanno sentito dire che la teoria delle categorie pu\`o aiutare nelle loro discipline di predilezione. Chi sta iniziando un dottorato in geometria algebrica userà, molte volte senza nemmeno saperlo, un piccolo risultato detto `lemma di Yoneda'\dots
	\item Esiste poi un pubblico pi\`u specializzato, desideroso di trovare degli esempi non evidenti o di rinfrescarsi la memoria su qualche nozione di base, o ancora di leggere qualcosa di coerente perche ha informazioni parziali, mai sistematizzate, non soddisfacenti, su certe nozioni di teoria delle categorie che gli sono servite e a cui ha fatto l'abitudine (nel senso precisato dalla famosa citazione di Von Neumann).
	\item Da ultimo, questo libro è scritto pensando alla comunità italiana di teoria delle categorie, ossia matematici e matematiche che usano le categorie nella vita di tutti i giorni, e che vogliono adottare un testo per insegnare la materia, o per approfondirla nelle parti che sono loro meno note. La teoria delle categorie usa infatti idee simili quando applicata in logica, in algebra, in geometria; è però raro che chi fa matematica per professione conosca le ramificazioni del linguaggio in discipline lontane dalla sua: il tempo basta a malapena per diventare esperti di una di queste. Questo libro è anche per loro, ed è un nostro desiderio renderlo un testo con cui si può \emph{imparare e insegnare}. Un libro su cui magari anche sbattere la testa, soffrire (il meno possibile), per capire qualcosa di nuovo, e su cui tornare, da matematici maturi, continuando ogni volta a imparare qualcosa che prima era sfuggito.
\end{itemize}
\Todo{}

\medskip
Come è strutturato, quindi, questo libro? E' innanzitutto suddiviso in capitoli, che rispecchiano la struttura del corso di YouTube ma lo espandono laddove sia necessario (ad esempio, vi sono costruzioni ed esempi nel libro che non troverete a lezione; il \autoref{cap_fattorizzazione} non è presente nel corso, eccetera); le sezioni di ogni capitolo si concludono con degli esercizi per chi legge, solitamente a gruppi di 3-5. Gli esercizi sono risolti alla fine del libro, in una appendice; la ragione è che dopo i primi anni di studio della matematica, raramente si impiega un po' di tempo per mostrare agli studenti come si fanno gli esercizi, o meglio quali sono le tecniche, affinate con l'esperienza, che si sanno essere valide per fare una dimostrazione. Non avere questo tipo di conferma della correttezza dei propri argomenti, o averla solo dietro enorme insistenza, è molto castrante quando oltre a imparare definizioni, teoremi e corollari ci si trova a dover imparare un nuovo modo di ragionare. Come fare a sapere che il mio esercizio è giusto, senza un termine di paragone con la soluzione di un altro?

Chi legge si accorgerà vedendo le soluzioni degli esercizi (ma dovrebbe farlo solo dopo aver provato a risolverli!) che esistono alcune tattiche di dimostrazione stabilite, che possono essere descritte in poche parole e che hanno un ampio campo di validità. Queste tecniche spesso si aiutano l'un l'altra.

Alcuni paragrafi lungo il testo sono decorati da delle `manine':
\begin{itemize}
	\item \hands{fund} (\emph{fermarsi a pensare}) indica un esempio, osservazione o nozione fondamentale, che non va evitata a una prima lettura, pena il non capire qualcosa di lì a poco;
	\item \hands{skip} (\emph{tagliare corto qui}) indica un paragrafo che invece è possibile saltare senza inficiare la comprensione del testo circostante. Un esempio molto settoriale, una digressione terminologica (solitamente intitolata `A proposito del nome\dots');
	\item \hands{tech} (\emph{lunga vita e prosperità a chi si ferma a leggere}) può essere un esempio abbastanza tecnico, inusuale, che va considerato come una curiosità o una piccola sfida per l'immaginazione di chi legge. Non è essenziale ad altro che a ampliare il panorama di chi legge.
\end{itemize}
Una prima appendice si occupa di fondamenti, cioè della (meta)teoria degli insiemi e delle classi in cui fare teoria delle categorie. Vengono date delle definizioni precise, vengono descritti quelli che si chiamano `problemi di taglia' (le ostruzioni, cioè, a poter applicare una certa ricetta perché i suoi ingredienti sono troppo grandi). Quasi nessuno si preoccupa di queste sottigliezze, considerando la teoria degli insiemi e le sue patologie solo un intralcio a fare matematica `vera'; ci sono però alcuni casi in cui le patologie non possono essere evitate, ed è dovere di chi vuole fare il proprio lavoro correttamente conoscere quei casi.

Una seconda appendice raccoglie le soluzioni degli esercizi; vi sono infiniti modi di risolvere un esercizio (e ancora più modi di sbagliarlo), per cui queste soluzioni non vogliono avere alcun valore prescrittivo.

Una terza appendice è fatta di sezioni, ciascuna delle quali presenta dei complementi che sono stati tralasciati nei vari capitoli, perché troppo tecnici o settoriali.\Todo{}

\medskip
Concludiamo questa introduzione parlando, finalmente, di matematica in senso stretto.

Lo scopo delle brevi sezioni che seguono e che chiudono il capitolo è di presentare quattro `preludi' categoriali, raccolti dai vari àmbiti del bagaglio culturale di uno studente che è alla fine di una laurea triennale in una generica università italiana. Si parla di semplici proprietà dei gruppi abeliani, della costruzione dei numeri reali, di topologia. Procedendo nella lettura, vi accorgerete che la teoria delle categorie `salta' con facilità da una parte della matematica all'altra, tentando di trovare dei temi e delle strategie di computo comuni alle diverse discipline.

L'accento, per ora, non è sul rigore, ma sul giusto grado di espressività e generalità.
\section*{Abelianizzazione, o `naturalità'}
Consideriamo un gruppo \(G\), la cui operazione è denotata moltiplicativamente; in esso, consideriamo il sottogruppo generato dagli elementi della forma
\[[x,y]:= xyx^{-1}y^{-1}\]
al variare di \(x,y\in G\). Si tratta quindi del sottogruppo i cui elementi sono generati dai `commutatori' della forma
\[t = [x_1,y_1][x_2,y_2]\cdots[x_n,y_n]\]
al variare di \(x_i,y_i\in G\) e \(n\ge 0\) in \(\mathbf{N}\) (se \(n=0\), il prodotto è vuoto e quindi l'elemento in questione è uguale all'identità di \(G\)): è infatti facile vedere che l'inverso \([x,y]^{-1}\) di un commutatore è a sua volta un commutatore.

\`E altresì facile mostrare che il sottogruppo \([G,G]\) è normale in \(G\), e che è il sottogruppo minimale con la proprietà che il quoziente \(G/[G,G]\) è abeliano (cioè, se \(N\) è normale e \(G/N\) è abeliano, allora \(N\) contiene \([G,G]\)).

Il gruppo \(G/[G,G]\) prende il nome di \emph{abelianizzato} di \(G\), si denota a volte con \(G^\text{a}\), e soddisfa la seguente proprietà di \emph{universalità}:
\begin{quote}
	Esiste un unico omomorfismo \(\alpha : G \to G^\text{a}\) con la seguente `proprietà universale': per ogni omomorfismo di gruppi \(f : G \to A\), di codominio un gruppo abeliano \(A\), esiste un unico omomorfismo di gruppi \(\bar f : G^\text{a} \to A\) con la proprietà che \(\bar f \cmp \alpha = f\).
\end{quote}
\begin{remark}
	Si può pensare a \(G\mapsto G^\text{a}\) come ad una `costruzione' che ad un gruppo \(G\) associa un altro gruppo \(G^\text{a}\), definito da una certa proprietà; questa associazione è poi responsiva al fatto che tra gruppi distinti \(G,H\) possono esistere degli omomorfismi \(f : G \to H\), nel senso che segue:
	\begin{quote}
		Dato un omomorfismo di gruppi \(f : G \to H\) esiste un omomorfismo \(f^\text{a} : G^\text{a} \to H^\text{a}\) tra gli abelianizzati di \(G,H\), definito mandando una classe di equivalenza \(g\cdot [G,G]\) in \(f(g)\cdot [H,H]\).
	\end{quote}
	L'unica cosa da verificare è che \(f^\text{a}\) così definita sia veramente una funzione; del resto, \(f\) discende al quoziente \(G^\text{a}\) partendo da una funzione \(\tilde f : G\to H^\text{a}\), cosa che segue immediatamente dal fatto che \(f\) manda \([G,G]\) in \([H,H]\) (perché \(f[x,y]=[fx, fy]\in [H,H]\)).
\end{remark}
Vi sono due proprietà che ora la corrispondenza \(f\mapsto f^\text{a}\) soddisfa: la loro verifica è a dir poco immediata.
\begin{enumtag}{fu}
	\item \label{fct_1} Se \(1_G\) è l'omomorfismo identico di un gruppo \(G\), allora \(1_G^\text{a}\) è l'omomorfismo identico di \(G^\text{a}\).
	\item \label{fct_2} Considerando due omomorfismi di gruppi componibili \(u : G\to H, v : H\to K\), si ha che
	\[(v\cmp u)^\text{a} = v^\text{a} \cmp u^\text{a}\]
	(l'uguaglianza di funzioni è una uguaglianza \emph{estensionale}, cioè valida elemento per elemento).
\end{enumtag}
Nelle stesse notazioni, si osservi anche che la definizione di \(f^\text{a} : G^\text{a} \to H^\text{a}\) è l'unica possibile qualora si chieda che \(f^\text{a}(\pi^G(x)) = \pi^H(f(x))\) per ogni \(x\in G\), ossia che il diagramma di omomorfismi
\[\xymatrix{
	G \ar[r]^-{\pi^G} \ar[d]_f & G^\text{a}\ar[d]^{f^\text{a}} \\
	H \ar[r]_-{\pi^H} & H^\text{a}
	}\]
sia commutativo.

La famiglia di omomorfismi \(\{\pi^G : G\to G^\text{a}\}\) è quindi specificata in maniera `uniforme' nel parametro da cui dipende, ossia è determinata, per un qualsiasi gruppo \(G\), dalla proiezione al quoziente \(\pi^G : G\to G/[G,G] : x\mapsto x\cdot[G,G]\) che manda un dato elemento nella sua classe laterale. In altre parole (meno precise, ma forse più evocative) per \emph{ogni} gruppo \(G\) è possibile costruire una funzione \(\pi^G : G\to G/[G,G]\), definita sempre alla stessa maniera in dipendenza di \(G\), in maniera tale che il quadrato precedente sia commutativo.

In situazioni simili, diciamo che l'assegnazione \(G\mapsto (\pi^G : G\to G^\text{a})\) è \emph{naturale}, o più precisamente che \(\pi^G\) è (la componente di) una \emph{trasformazione naturale}
\[\xymatrix{\boldsymbol\pi  : (\_) \ar@{=>}[r] & (\_)^\text{a}.}\]
Il dominio e il codominio di una trasformazione naturale sono dei \emph{funtori}: non daremo qui la definizione (che seguirà in \ref{sec_funtori}), ma l'idea che chi legge dovrebbe trattenere è che sappiamo trasformare un gruppo \(G\) in un altro gruppo \(F(G)\), e ogni omomorfismo di gruppi \(f : G\to H\) in un omomorfismo \(F(f) : F(G)\to F(H)\), in modo tale che le condizioni \ref{fct_1} e \ref{fct_2} siano verificate: quindi,
\begin{enumerate}
	\item Se \(1_G\) è l'omomorfismo identico, allora \(F(1_G)\) è l'omomorfismo identico di \(F(G)\).
	\item Considerando due omomorfismi componibili \(u : G\to H, v : H\to K\), si ha che
	      \[F(v\cmp u) = Fv \cmp Fu.\]
\end{enumerate}
In questo caso specifico, il dominio di \(\boldsymbol\pi\) è il funtore \emph{identico} definito in modo tautologico; il codominio è il funtore di abelianizzazione, la cui funtorialità è chiara grazie a \ref{fct_1} e \ref{fct_2}.
% \begin{remark}
% 	L'idea intuitiva che questa sezione vuole comunicare è che tutte le proprietà matematiche di una certa importanza si possono rifrasare nello stesso modo; la costruzione che produce \(G^\text{a}\) è un esempio particolare di una pratica generale, quella di definire un oggetto matematico mediante una certa \emph{proprietà universale}, che cioè somigli alla proprietà di \(G^\text{a}\).

% 	Siamo posti di fronte al problema di costruire un oggetto con certe proprietà. Se (è possibile trovarlo e) una volta che lo si è costruito esso soddisfa un requisito di universalità (che superficialmente cambia di volta in volta, ma che a conti fatti chiede sempre la stessa cosa: per ogni `diagramma' della tal forma, esiste un \emph{unico} omomorfismo della tale altra forma, per cui\dots), esso è \emph{univocamente determinato} da questa proprietà.
% \end{remark}
% \`E ora conveniente pensare agli omomorfismi di gruppo --e in effetti, relativi a qualsiasi altra struttura: i gruppi non hanno niente di speciale qui-- come `deformazioni' di una struttura di tipo \(G\) in una di tipo \(H\). In questo senso, l'assegnazione \(G\mapsto G^\text{a}\) è speciale in due sensi: prima di tutto, ogni gruppo \(G\) ha un omomorfismo canonico \(\pi_G : G \to G^\text{a}\) di proiezione al quoziente; secondo, per ogni \(f : G \to H\) le condizioni sopra sono verificate.
\section*{Teoremi di isomorfismo, o `universalità'}
I teoremi di isomorfismo nelle diverse strutture dicono tutti la stessa cosa
\section*{Completamenti, o `aggiunzioni'}
Dato uno spazio metrico \((X,d)\) una \emph{successione di Cauchy} è una successione \(a : \bbN \to X\) tale che per ogni \(\epsilon>0\) esiste un \(N\gg 1\) per cui
\[\forall n,m> N\; : \; d(a_n,a_m) < \epsilon.\]
Dato \((X,d)\) è sempre possibile costruire uno spazio metrico `completo' \(\bar X\) che contiene \(X\) come un sottospazio isometrico e tale che ogni successione \(a : \bbN \to \bar X\) che sia di Cauchy è convergente.

Questo spazio soddisfa la seguente proprietà: comunque sia dato uno spazio metrico completo \((Y,d_Y)\) e una mappa nonespansiva \(f : X\to Y\), esiste un'unico modo di estendere \(f\) a una mappa nonespansiva \(f^* : \bar X \to Y\) che coincide con \(f\) su \(X\le \bar X\).

Per costruire \(\bar X\), consideriamo lo spazio \((C^0(X,\bbR),d_\infty)\) delle funzioni continue \(X\to\bbR\), dotato della metrica uniforme \((f,g)\mapsto \sup_x |fx-gx|\), che è facile mostrare è uno spazio metrico completo. Allora l'embedding \(j : X\mono \bar X\) è dato dalla funzione che manda \(x\) in \(\bar x = d(x,-) : X\to \bbR\), la quale è continua (e iniettiva, dato che la metrica è non degenere); dalla disuguaglianza triangolare segue che \(\sup_z|\bar{x}(z)-\bar{y}(z)|\le d(x,y)\) e in effetti vale l'uguaglianza, ponendo \(z=x\); ma allora, \(j : X\mono \bar X\) è una isometria.

Lo spazio così costruito
\section*{Il teorema di Brouwer, o `funtorialità'}
Dimostrare una cosa difficile `muovendo le mani'
% \begin{esercizi}
% \item \label{ex_prelude_1} un exercise sul primo preludio
% \item \label{ex_prelude_2} un exercise sul secondo preludio
% \item \label{ex_prelude_3} Mostrare che \(j : X\to \bar X\) costruito in \autoref{} ha immagine densa; mostrare che \(\bar X\) è effettivamente tale che ogni successione di Cauchy converge; mostrare che il sottospazio \(j(X)\) è denso in \(\bar X\), ossia che ogni elemento \(f\) di \(\bar X\) è il limite \(\lim_n f_n\) di una successione di elementi della forma \(f_n=\bar x_n^f\)

% Si riesce a costruire esplicitamente un'isometria \((\bbR, |\_|) \cong (C^0(\bbQ,\bbR), d_\infty)\)?
% \item \label{ex_prelude_4} un exercise sul quarto preludio
% \end{esercizi}
