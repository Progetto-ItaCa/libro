Escluderei completamente la frase "Ben più di certa cattiva divulgazione, noi crediamo che questo approccio riesca amostrare che la matematica è ‘alla portata di tutti’, e secondo noi colpendo certamente più al cuore di alcuni tentativi."

Ne parleremo. Capisco _perché_ redarguisci in tal senso. Semmai sono d'accordo che è il "secondo noi" che è un po' fuori luogo, perché è invece "secondo me"... ma sospetto ci siano altri che sono d'accordo con quel che dico. 

Dio, quanto *odio* Eugenia Cheng.




Esempio 2.2.9: che cosa traduce "turcasso"? Non "Quiver", giusto? Chi ha dato un nome a quella categoria, o la stiamo nominando qui per la prima volta?

Non traduce niente di specifico, ma turcasso è una traduzione possibile di "quiver", sì. Non una generica faretra, ma proprio quella lì. 

Definizione 2.3.14 (incubi, succube): occhio

Anche qui, ne parleremo -come sapete, sono un noto pervertito.




Definizione 2.3.24 (giunto): almeno in probabilità, tutte le volte che si traduce l'inglese "joint" in italiano si dice "congiunto". Potremmo farlo anche qui. (Ma è solo un'idea.)

No, credo che "giunto" sia meglio, perché è proprio il giunto in senso meccanico, una struttura rigida (la famiglia di eteromorfismi) che unisce C a D (in un senso direzionato).

Esercizio 2.3.3: non è il *co*grafico?

Uh, forse hai ragione; tanto per capirsi è letteralmente il grafo bipartito che ha dominio x e codominio tutti gli y tali che x R y. Quando f è una funzione, è la rappresentazione "canonica" di f come una coppia di patate, ed elementi x della patata-dominio hanno una freccia staccata nell'elemento f(x) della patata-codominio.

Digressione 2.5.5 (Costrutti): il contenuto è ottimo, ma secondo me è messa troppo presto: dobbiamo prima dare al lettore qualche esempio non banale di funtore, e in particolare l'idea di funtore dimenticante. Quindi muoverei la digressione più avanti (diciamo, almeno dopo la definizione 2.5.10, o più avanti ancora), dando prima esempi di funtori dimenticanti antemponendo l'esempio 2.5.24. Oppure additittura mettendo funtori dimenticanti tra gli esempi della sezione 2.5.2.

Terminologia 2.5.8: ottima, ma c'è già qualcosa a proposito nell'intro. Meglio tenerne una sola.

Definizione 2.5.13 (prefasci): ottima spiegazione.

Ottimi gli esempi di algebre e coalgebre (e l'intuizione tornerà utile nel capitolo sulle monadi, quindi grazie doppio). Stessa cosa più avanti nell'esmpio 2.7.18.

(Una piccolezza) Osservazione 2.5.29: come mai la concordanza nel numero "categorie commae"? (Cfr. "categorie prodotto", non "categorie prodotti".) Stiamo usando "comma" come aggettivo?

Esempi 2.5.39 (categorie filtrate): ci aggiungerei la categoria degli insiemi finiti, (o degli insiemi finiti e delle funzioni iniettive).

Ottimi gli esempi di funtori nella pratica matematica. (Come detto sopra, potremmo aggiugenere qualche funtore dimenticante).

In generale nella sezione sulle trasformazioni naturali: sarebbe bello connetterla all'introduzione spiegando in che senso formalizza l'idea di naturalità (almeno in certi casi).

Esempio 2.7.14: appare già alla fine dell'esempio 2.7.3. (E si è già parlato di equivarianza prima.) - Potrebbe essere colpa mia, forse questo l'avevo scritto io.

Ottimo l'esempio 2.7.16.

Ottima la proposizione 2.7.30, e la dimostrazione.

Osservazione 2.7.34: giusto metterla, ma il lettore digiuno di giapponese (come me) potrebbe mettersi a cercare il carattere "Yo" nel nome di Yoneda, e restare confuso. Forse meglio specificare che il carattere "Yo" è fonetico e non appare nel nome ver e proprio (se ho detto una bestialità, mi scuso, e prego di correggere, spero sia chiaro cosa intendo però).

Terminologia 2.8.5: giustissimo metterla, ma secondo me i lettori italiani sono molto più familiari con i prefissi greci "mono" ed "epi" che con i loro omologhi latini. (Abbiamo tutti sentito parlare di monopattino, monociclo, epicentro, epidermide...) Io toglierei il latino, anche perché il lieve spostamento semantico potrebbe confondere un po'. (Soprattutto "apud", che di solito si traduce con "presso".)

Esempio 2.8.8: È la prima volta che sento dire "surgettiva". Non ho nulla in contrario, ma ho sempre visto "suriettiva".

Proposizione 2.8.15: non abbiamo ancora parlato di mono ed epi spezzanti. La sposterei alla sezione subito dopo.

Ottimo l'esempio 2.8.24.

Osservazione 2.8.30: ottima, ma la sposterei prima, subito dopo la definizione di mono ed epi estremali.
(E anche gi aggiungerei un esempio geometrico o topologico.)

Definizioni 2.8.51 e seguito: forse da spostare nel capitolo sui limiti?


Okay, fine dei commenti. Tutto quello che non ho menzionato è un endorsement. Grazie ancora per il lavoro.

